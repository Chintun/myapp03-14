1. เขาสก หรือ เขื่อนรัชชประภา (เขื่อนเชี่ยวหลาน)
เขื่อนรัชชประภาหรือที่เรารู้จักกันในชื่อของเขื่อนเชี่ยวหลาน ที่เที่ยวสุราษฎร์ธานียอดฮิตที่สุดในจังหวัดสุราษฎร์ธานี เป็นเขื่อนที่กินบริเวณกว้างขวางถึง 500 ไร่ มีทัศนียภาพสวยงาม ไปด้วยภูเขาและชะง่อนผาหินปูนที่โอบล้อมอยู่โดยรอบ ไฮไลต์เด็ดของเขื่อนเชี่ยวหลานนั้นก็คือ หินสามเกลอ หรือที่รู้จักกันในนามของกุ้ยหลินเมืองไทยและกิจกรรมต่างๆ ไม่ว่าจะเป็นการดำน้ำดูฝูงปลาและปะการังไปจนถึงการพายเรือคายัคก็เป็นกิจกรรมที่ได้รับความนิยมไม่น้อย นอกจากนี้ที่เขื่อนเชี่ยวหลานยังมีที่พักเก๋ ๆ กลางเขื่อนเอาไว้ให้คุณนอนเอกเขนกและทอดอารมณ์ดื่มด่ำความสวยงามของที่นี่ ได้อย่างเต็มที่ เรียกได้ว่าหากใครได้แวะเข้ามาที่นี่จะต้องร้องว้าว ไม่อยากกลับออกมาสู่โลกภายนอกเลยทีเดียว

2. วัดพระบรมธาตุไชยาราชวรวิหาร
สิ่งศักดิ์สิทธิ์คู่บ้านคู่เมืองที่ขาดไม่ได้เมื่อได้มาท่องเที่ยวที่จังหวัดสุราษฎร์ธานี วัดพระบรมธาตุไชยาวรวิหารแห่งนี้มีความงดงามของสถาปัตยกรรมในสมัยกรุงศรีวิชัยที่สวยงามและสมบูรณ์แบบที่สุดจนได้รับการยกย่องให้เป็นโบราณสถานที่สำคัญแห่งหนึ่งในประเทศ ไฮไลต์เด็ดขอที่เที่ยวสุราษฎร์ธานีแห่งนี้ก็คือ พระพุทธรูปที่สลักเสลาขึ้นจากศิลาทรายสีแดงที่มีความงดงามและเป็นเอกลักษณ์ของฝีมือช่างไชยาในสมัยนั้น อีกทั้งยังมีพิพิธภัณฑ์สถานที่ได้รวบรวมโบราณวัตถุสมัยกรุงศรีวิชัยที่ขุดพ้นในบริเวณโดยรอบวัดแห่งเอาไว้ให้คุณได้เข้าไปเยี่ยมชม

3. เกาะนางยวน
เมื่อมาถึงจังหวัดสุราษฎร์ธานี หากไม่ได้ไปเที่ยวทะเลเลยก็ดูเหมือนจะยังมาไม่ถึง เกาะนางยวนนั้นเป็นเกาะเล็กๆอยู่ใกล้ ๆ กับเขาเต่าที่ความสวยงามของวิวนั้นไม่เล็กเหมือนอาณาบริเวณโดยรอบเกาะเลย ความพิเศษของเกาะนางยวนก็คือจะเป็นเกาะเล็ก ๆ 3 เกาะที่ถูกเชื่อมโยงถึงกันด้วยสันทรายตรงกลางที่เป็นเอกลักษณ์ 1 เดียวในโลก เมื่อมองจากจุดชมวิวลงไปด้านล่างคุณจะได้เห็นสุดยอดวิวที่มีความสวยงามที่ได้รับการยกย่องให้เป็น 1 ใน 10 เกาะที่สวยที่สุดติดอันดับโลกเลยทีเดียว ที่เที่ยวสุราษฎร์ธานีแห่งนี้นับเป็นสถานที่ท่องเที่ยวที่น่าภาคภูมิใจและไม่ควรพลาดเลยจริง ๆ

4. สวนโมกข์พลาราม
อีกหนึ่งความภาคภูมิใจของพุทธศาสนิกชนที่คุณไม่ควรพลาด สวนโมกพลารามหรือสวกโมกข์นั้นถูกก่อตั้งโดยท่านพุทธทาสภิกขุ พระอาจารย์ที่มีความสำคัญมากที่สุดองค์หนึ่งในวงการพระพุทธศาสนา ภายในที่เที่ยวสุราษฎร์ธานีแห่งนี้จะโอบล้อมไปด้วยแมกไม้ร่มรื่นให้ความรู้สึกเย็นสบาย อีกทั้งยังมีกิจกรรมปฏิบัติธรรมไว้รองรับสำหรับผู้ที่มีใจรักและศรัทธาในพุทธศาสนา สำหรับจิตใจที่เหนื่อยล้าจากความทุกข์และการทำงานในปัจจุบัน เมื่อได้มาเยี่ยมชมและพูดคุยสนทนาธรรมกับเหล่าผู้ปฏิบัติธรรมแล้วก็จะได้รับข้อคิดและแรงใจดี ๆ กลับไปพร้อมลุยกับทุกอุปสรรคที่ต้องเผชิญ

5. อุทยานธรรมเขานาในหลวง
อีกหนึ่งในแลนด์มาร์คสุราษฎร์ธานีที่พลาดไม่ได้เมื่อมาท่องเที่ยวจังหวัดสุราษฎร์ธานี เป็นพุทธสถานที่ได้รับความนิยมทั้งในหมู่นักท่องเที่ยวและชาวพื้นที่ ด้วยความสวยงามที่เป็นเอกลักษณ์ไม่ซ้ำใครของสถาปัตยกรรม เช่น ซุ้มประตูพุทธวดี 9 ยอด ที่เมื่อพระอาทิตย์ขึ้นและตก แสงสีทองเรืองรองรองนั้นจะลอดผ่านซุ้มประตูโค้งมนออกมาอย่างสวยงามน่าประทับใจ หรือเจดีย์ลอยฟ้าที่บรรจุพระบรมสารีริกธาตุที่ตั้งเด่นเป็นสง่าก็ดูสวยแปลกตาน่ามองไม่แพ้กัน เป็นหนึ่งในที่เที่ยวสุราษฎ์ธานีที่ทุกคนไม่ควรพลาด

6. ตลาดน้ำประชารัฐ บางใบไม้
เป็นสถานที่ท่องเที่ยวแห่งใหม่ที่กำลังได้รับความนิยมสูงสุดในจังหวัดสุราษฎร์ธานี ตลาดน้ำประชารัฐนั้นเกิดขึ้นจากความร่วมแรงร่วมใจของชาวบ้านบางใบไม้ ซึ่งเป็นชุมชนเล็ก ๆ ที่มีเสน่ห์และความน่าสนใจไม่แพ้สถานที่ท่องเที่ยวอื่น ๆ เลย คุณสามารถเดินเล่นชิล ๆ ดื่มด่ำไปกับบรรยากาศคึกคักของชาวบ้าน แวะชิมอาหารพื้นบ้านและช้อปปิ้งผลิตภัณฑ์ของชุมชนแห่งนี้ได้ นอกจากนี้ที่เที่ยวสุราษฎร์ธานีแห่งนี้ยังมีกิจกรรมล่องเรือชมความงดงามและเงียบสงบของแม่น้ำร้อยสาย แม่น้ำสายสำคัญที่หล่อเลี้ยงชุมชนละแวกนี้ นับเป็นอีกหนึ่งสถานที่ท่องเที่ยวน่าสนใจ ที่เราอยากให้คุณแวะมาเยี่ยมเยียน